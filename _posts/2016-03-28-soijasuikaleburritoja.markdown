---
layout: post
title:  "Soijasuikaleburritoja"
date:   2016-03-28 12:27:32 +0200
categories: resepti
tags: pääruoka meksikolainen
---

![Burritot]({{ site.url }}/images/recipes/2016-03-28-burritot1.jpg)

Burritot on kuulunut aina lempiruokiini. Soijasuikaleiden valmistus ohjeen mukaan vaatii hiukan työtä mutta on kaiken vaivan arvoista!

**Valmistus (4 annosta):**

- Tortillalettuja 8kpl
- Soijasuikaleita, puoli pussia
- Kaurakerma, 2dl
- Herkkusieniä, neljänneskilo
- Kevätsipulinippu (tai isohko normi sipuli)
- Muutama tomaatti
- Tulinen chipotle salsa (esim. Pirkka)

**Päälle:**

- Quacamolea (esim Ilo:n valmis paketti tai itse tehtyä)
- Juustoraastetta (esim. Violife with hot peppers)
- Sriracha tms. chilikastiketta koristeluun

Keitä soijasuikaleita reippaasti maustetussa (esim. curry, paprika, cayenne, vampyyrisuola) vedessä hiljakseen n. puoli tuntia. Valuta loput vedet pois, heitä sekaan halutessasi vielä hiukan lisää mausteita ja kerma. Keitä pienellä teholla kunnes suurin osa kermasta on imeytynyt, mahdollisesti toinen puoli tuntia. Tämän voi tehdä tarvittaessa jo ennakkoon, suikaleet säilyy jääkaapissa pari päivää varsin hyvin.

Paista pilkotut herkkusienet ja sipuli, sekä keitetyt soijasuikaleet lorauksessa oliiviöljyä. Pilko myös tomaatti ja jaa kaikki ainekset lettuihin tasaisesti. Lisää päälle sopivasti juustoraastetta ja käytä mikrossa minuutin verran ennen tarjoilua. Annostele quacamole lämpimien burritojen päälle ja viimeistele kokonaisuus srirachalla.

![Burritot]({{ site.url }}/images/recipes/2016-03-28-burritot2.jpg)

**Yksi annos (2kpl burritoja):**

- 3.50€
- 800 kcal
- 40 g proteiinia
- 75 g hiilihydraatteja
- 35 g rasvaa

Verrokkina kaurakermassa keitetyt soijasuikaleet vaihdettuna marinoituihin broilerinfileisiin ja kasvijuusto eläinperäiseen vastikkeeseen: 770kcal, 35g proteiinia, 65g hiilareita ja 40g rasvaa.

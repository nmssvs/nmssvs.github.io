---
layout: post
title:  "Opiskelijasafkaa"
date:   2016-04-07 18:00:00 +0200
photo: /images/restaurants/2016-04-07-unicafe3.jpg
author: Verna Koskinen
categories: ulkona
restaurant: Unicafe (Chemicum)
tags: Lounas
---

Kumpulan kampuksella vegaani lounas on tarjolla vähintään jommassa kummassa kampuksen oikeista ravintoloista. Nämä on kaikki Chemicumista viikon ajalta. Opiskelijalounaan hinta on 2.60€ joten vaikkei annokset aina ole kulinaristisia helmiä niin ainakaan niitä ei ole hinnalla pilattu.

Yllä kikhernekroketit, ihan ok kunhan laittaa tarpeeksi mausteita päälle itse, krokettien koostumus oli hyvä. Myös salaatti sisälsi kikherneitä, UniCafe osaa nämä monipuoliset annokset. :)

Lasagnette talon omalla chilikastikkeella on ihan hyvä, parempi salaattipöytä tekisi annoksesta jopa erittäin hyvän. Unicafen salaattipöytä on aina melko onneton sisältäen lähinnä vihreää salaattia, porkkanaraastetta ja jonkin kolmannen ainesosan, tällä kertaa herneitä.

![Perunawokki](/images/restaurants/2016-04-07-unicafe4.jpg)

Perunawokki sisälsi myös valikoiman herneitä ja papuja proteiininlähteeksi. Pavut olivat valitettavasti raakoja joten salaattia lukuunottamatta annos jäi syömättä. Ei parhaita opiskelijaruokapäiviä.

![Perunawokki](/images/restaurants/2016-04-07-unicafe1.jpg)

Perjantaisin tarjolla on usein soijabolognesea. Tämä annos oli ihan maukas.

![Soijabolognese](/images/restaurants/2016-04-07-unicafe2.jpg)

---
layout: post
title:  "'Pulled pork' rieskarullia"
date:   2016-04-10 19:00:00 +0200
photo: /images/recipes/2016-04-10-pulledpork1.jpg
author: Verna Koskinen
categories: resepti
tags: Amerikkalainen
---

Vegaaninen "pulled pork" kävi kokeilussa tänään. Se on valmistettu leipäpuun hedelmästä, joka on maailman suurin hedelmä. Hedelmä on sisältä säikeinen ja siten muistuttaa olemukseltaan hiukan lihaa. Tyynen valtameren saarilla sitä käytetäänkin lihan korvikkeena paljon.

Omasta mielestäni lopputulos oli maukas (mausteinen) ja mukavan keveän oloinen. Hedelmän makeus maistui hiukan läpi kaikista mausteista. Valmistus oli nopeaa ja lopputulos näyttävä, joten ehkä joihinkin juhliin tätä ainakin valmistan toiste. :) Leipäpuun hedelmää saa ainakin joistain etnokaupoista säilykkeenä. Itse käytimme Aroy säilykettä jota saa mm. [Vii Voanista](//www.viivoan.fi/) hyvin edukkaaseen hintaan.

**Valmistus (2 annosta):**

- Tölkillinen leipäpuun hedelmää
- Sipuli
- Barbeque maustetta
- Barbeque kastiketta
- Salaattia
- Pari tomaattia
- Jalapenoja
- Vegaanista majoneesia (esim. Xtra kevyt)
- 4 rieskalevyä

Valuta ja kuivaa hedelmät. Revi ne haarukalla pienemmiksi paloiksi ja sekoita barbeque mausteeseen. Pilko sipuli ja kuullota hetki pannulla. Lisää sekaan leipäpuun hedelmät ja paista hetki. Kaada koko komeuden päälle barbeque kastike ja anna hautua hiljaisella lämmöllä.

Revi salaatti ja pilko tomaatit. Lämmitä rieskoja hetki mikrossa ja aseta niiden keskelle salaatti, tomaatti ja jalapenot. Lisää päälle ohut kerros majoneesia ja lopuksi jaa "pulled pork" neljään rieskaan tasan. Rullaa.

![rullat](/images/recipes/2016-04-10-pulledpork2.jpg)

**Yksi annos:**

- 3€
- 500 kcal
- 10 g proteiinia
- 70 g hiilihydraatteja
- 20 g rasvaa

Mikään kovin proteiinipitoinen täyte leipäpuun hedelmä ei ollut, mutta melko kevyt. Annoskoot olivat valtavat, olisin uskonut suhteessa kokoon kaloreita kertyneen paljon enemmän. Kääräistynä maissitortillaan rieskan sijasta tämä olisi tipahtanut kategoriaan kevyt. :)

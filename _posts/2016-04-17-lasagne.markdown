---
layout: post
title:  "Tex Mex lasagnea"
date:   2016-04-17 14:00:00 +0200
photo: /images/recipes/2016-04-17-lasagne1.jpg
author: Verna Koskinen
categories: resepti
tags: Meksikolainen Kevyt
---

Tex Mex lasagne on parasta, uskomattoman kevyttä viikonloppuruokaa. Tämä maistuu ja näyttää paljon suuremmalta mätöltä kuin onkaan. :)

**Valmistus (6 anosta):**

- 4 isoa vehnätortillaa

**Tomaattikastike:**

- Purkillinen tomaattimurskaa
- Purkillinen salsaa (esim. Go Green)
- Voimakasta chilikastiketta (esim. Poppamiehen Ahjo)
- 200g pakastemaissia
- n. purkillinen jalapenoja
- n. 6 herkkusientä
- Puolikas munakoiso
- Iso porkkana tai pari pienempää
- Kevätsipulinippu

**Valkokastike:**

- 500g soijajogurttia (esim. Rainbow)
- 400g soijarahkaa (esim. Alpro)

**Salaatti:**

- Salaattia
- Tomaattia
- Kurkkua
- Quacamolea (esim. Native)

Pese ja pilko kasvikset melko pieniksi paloiksi ja laita paistumaan kuumalle levylle öljytipassa, kevätsipulia lukuunottamatta. Sekoita isossa kulhossa tomaattimurska, salsa, silputut kevätsipulit, maissit ja jalapenot. Mausta muutamalla tipalla chilikastikketta maun mukaan. Kaada sekaan kasvikset kun ne näyttää jotakuinkin kypsiltä.

Valkokastikkeen voi valmistaa myös kasvisten paistuessa sekoittamalla soijajogurtin ja soijarahkan kulhossa. Lisää joukkoon n. 1/2 tl suolaa, sekä vähän reilummin valkopippuria ja ripaus muskottipähkinää. Jos kaapistasi löytyy nestemäistä valkosipulia, lisää myös sitä muutamia tippoja.

Kun tomaattikastike on valmista, kauho sitä ohut kerros suuren uunivuoan pohjalle. Aseta päälle vehnätortillalevy (pyöreä uunivuoka on paras mutta neliskulmaiseen vehnätortillan voi ensin halkaista asettelun helpottamiseksi). Lisää toinen kerros tomaattikastiketta ja lusikoi sen päälle sopiva annos valkokastiketta. Toista kaksi muuta kerrosta, joista viimeiseen kaikki loput tomaattikastikkeet. Jätä hiukan valkokastiketta yli ja laita viimeiseen kerrokseen vehnätortillalevy ja sivele sen päälle valkokastiketta.

Paista 200 asteessa noin 20 minuuttia, kunnes pinta on saanut hiukan väriä.

Anna lasagnen vetäytyä sen aikaa kun valmistat annoksen kylkeen salaatin.

![lasagne](/images/recipes/2016-04-17-lasagne2.jpg)

**Yksi annos:**

- 3€
- 440 kcal
- 25 g proteiinia
- 50 g hiilihydraatteja
- 15 g rasvaa

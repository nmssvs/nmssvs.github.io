---
layout: post
title:  "Chiliä"
date:   2016-04-22 19:00:00 +0200
photo: /images/recipes/2016-04-22-chili.jpg
author: verna koskinen
categories: resepti
tags: Meksikolainen Kevyt
---

Perjantain mättöruoaksi valikoitui tänään nopeasti valmistuva chili ja sen kylkeen sopiva tomaatti-maissi salaatti.

**Valmistus (4 annosta):**

- Desi soijarouhetta
- Paketillinen mustapapuja (esim. GoGreen)
- Paketillinen kidneypapuja
- Puolikas kesäkurpitsa
- Iso sipuli
- Tomaattimurska
- Muutama chilipaprika
- Tulista chilikastiketta (esim. Poppamies Ahjo)
- Savuaromia (esim. Reese Hickory)
- Nestemäistä valkosipulia (esim. Poppamies)
- 2 dl couscousta

**Salaatti (2 annosta):**

- Kaksi tomaattia
- Puolikas paprika
- 1,5 dl maissinjyviä
- Kourallinen baby pinaattia
- Pari ruokalusikallista vahvaa Ajvar kastiketta

Valuta ja huuhtele pavut hyvin. Silppua sipuli ja kesäkurpitsa ja paista kunnes kesäkurpitsa alkaa näyttää melko kypsältä. Voit paistaa myös pilkotut chilipaprikat. Lisää tomaattimurska ja pavut, soijarouhe, sekä loraus vettä. Mausta chilikastikkeella, savuaromilla, nestemäisellä valkosipulilla ja mustapippurilla. Anna hautua sillä välin kun valmistat salaatin. Veden määrää voi lisätä jos sitä tuntuu olevan liian vähän. Etenkin soijarouhe imee sitä yleensä aika hyvin.

Huuhtele ja valuta pinaatit ja pilko tomaatit ja paprika. Sekoita ne kulhossa maissinjyviin ja Ajvar kastikkeeseen (paprikakastike, saatavilla hyvin varustetuista ruokakaupoista ja lähes jokaisesta etnokaupasta).

Valmista lopuksi chilin lisukkeeksi couscous keittämällä vettä vedenkeittimellä, levittämällä couscousia n. puoli desiä jokaiselle lautaselle tasaisesti ja kaatamalla sen verran kuumaa vettä päälle, että vain vähän vettä jää heti imeytymättä. Laske toinen lautanen kanneksi ja odota minuutti, pari, että loputkin vedet on imeytynyt.

**Yksi annos:**

- 2€
- 450 kcal
- 25 g proteiinia
- 60 g hiilihydraatteja
- 5 g rasvaa

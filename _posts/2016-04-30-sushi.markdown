---
layout: post
title:  "Sushia"
date:   2016-04-30 19:00:00 +0200
photo: /images/recipes/2016-04-30-sushi1.jpg
author: Verna Koskinen
categories: resepti
tags: Itämainen
---

Sushin tekemisessä on oma askartelunsa, mutta erinomainen naposteluruoka. Sushi ei kaipaa kalaa, oikea maku tulee maustetusta riisistä, merilevästä ja wasabitahnalla maustetusta soijakastikkeesta.

**Valmistus (~60 makia, 2 annosta):**

- Puolikas paketillinen sushiriisiä
- Sushi Su riisiviinietikkaa (esim. Blue Dragon)
- Paketillinen nori-merileväarkkeja (5kpl esim. Blue Dragon)
- Puolikas kurkku 
- Mieto chili jalotofu paketillinen
- Puolikas paprika
- Paketillinen siikatesieniä
- Iso avokado 

Valmista riisi paketin ohjeen mukaan, hyvissä ajoin ennne tarjoilua: Huuhtele riisi hyvin, seisota n. 20 minuuttia kylmässä vedessä, valuta ja keitä 4:ssä desissä vettä kunnes kaikki vesi on imeytynyt. Mausta riisi lopuksi parilla ruokalusikallisella Sushi Su:ta. Anna jäähtyä.

Suikaloi siikatesienet ja paista pannulla kypsiksi. Pilko pitkiä, ohuita suikaleita kurkusta, paprikasta, avokadosta ja jalotofusta. Kurkusta kannattaa poistaa vetinen keskus.

Aseta nori kiiltävä puoli ylöspäin bambumaton päälle ja levitä ohut tasainen kerros riisiä arkille. Kastele sormet ennen riisin levitystä ja sen aikana, jotta riisi ei tartu sormiin. Jätä n. 2-3 cm leveä kaistale kuitenkin vapaaksi jotta saat makin suljettua. Asettele paria täytteistä levyn alareunaan kuten alla olevassa kuvassa.

![arkki täytteineen](/images/recipes/2016-04-30-sushi2.jpg)

Kastele vapaaksi jätetty suikale norista ja rullaa vastakkaisesta reunasta lähtien sushirulla bambumattoa hyväksi käyttäen tiukalle rullalle. Vapaana oleva kostutettu kaistale sulkee rullan ja se pysyy hyvin kasassa.

![leikkaamattomat rullat](/images/recipes/2016-04-30-sushi3.jpg)

Inside out makeja voit tehdä halkaisemalla yhden nori arkin kahtia ja täyttämällä koko arkki riisillä. Levitä riisin päälle esimerkiksi seesaminsiemeniä koristeeksi. Käännä arkki sen jälkeen varovasti ympäri ja laita täytteet nurjalle puolelle. Kostuta narkin reunat ja rullaa niin että riisi jää ulkopuolelle.

Leikkaa valmiit rullat terävällä veitsellä n. 1-2 cm paloiksi. Veistä kannattaa kostuttaa vedellä jos riisi meinaa tarttua siihen.

Asettele tarjolle makit, wasabi tahnaa ja soijakastiketta. Tiputa laakealle astialle pala wasabi tahnaa ja kaada soijakastiketta päälle. Dippaa makit wasabi-soijakastike seokseen syödessä. :)

![valmista](/images/recipes/2016-04-30-sushi4.jpg)

**Yksi annos:**

- 4.5€
- 840 kcal
- 25 g proteiinia
- 110 g hiilihydraatteja
- 30 g rasvaa

---
layout: post
title:  "Bataattihampurilaisia"
date:   2016-05-06 19:00:00 +0200
photo: /images/recipes/2016-05-06-hampurilaiset.jpg
author: Verna Koskinen
categories: resepti
tags: Amerikkalainen
---

Annos on pihviä lukuunottamatta keliaakikoille sopiva (nopean varoitusajan vuoksi ei ehditty valmistaa sopivia pihvejä, joten vieraat toivat omat kalapihvinsä). Gluteenittomia kasvispihvejä on saatavissa kaupoista, esim Apetit merkkisiä, mutta ne eivät aina ole järin hyviä.

**Valmistus (4 annosta):**

- 2 bataattia
- 4 pihviä
- Puolikas punasipuli
- Vegaanijuustoa (esim. Cheezly)
- Vegaanimajoneesia (esim. Xtra kevyt)
- Srirachaa 
- Jäävuorisalaattia
- 4 pientä tomaattia
- Puolikas kurkku
- Viinirypäleitä
- Porkkana
- Kevyttä salaattikastiketta
- Ranskalaisia

Leikkaa bataateista 8 kpl noin 1,5cm paksuja siivuja. Asettele siivut pellille ja sivele päälle ohut kerros oliviöljyä. Lämmitä 225 asteisessa uunissa noin vartti. Kun bataatit ovat valmiit tai jos ranskalaiset mahtuu samalle pellille, paista myös niitä noin 15-20 minuuttia.

Leikkaa sillä välin tomaattien keskeltä kaksi siivua tomaattia hampurilaisten väliin. Loput tomaateista voi leikata paloiksi salaattia varten. Pilko sipuli ja paista hetki pannulla. Paista myös kasvispihvit.

Kokoa lisukesalaatit; revi salaatinlehdet, pilko kurkku ja puolita rypäleet. Raasta porkkana. Mausta salaattikastikkeella.

Kokoa hampurilainen asettamalla bataattisiivun päälle juustosiivut, pihvi, sipuli, tomaattisiivut, majoneesi ja sriracha, sekä lopuksi pääle toinen siivu bataattia. Lisää kylkeen myös ranskalaiset.

**Yksi annos:**

- 4€
- 620 kcal
- 20 g proteiinia
- 70 g hiilihydraatteja
- 25 g rasvaa

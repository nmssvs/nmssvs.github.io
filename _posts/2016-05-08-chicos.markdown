---
layout: post
title:  "Äitienpäivä illallista"
date:   2016-05-08
photo: /images/restaurants/2016-05-08-chicos1.jpg
author: Verna Koskinen
categories: ulkona
restaurant: Chico's Arabia
tags: Illallinen
---

Äitienpäiväillallinen Arabian Chico's ravintolan aurinkoisella terassilla. Palvelu oli sujuvaa ja etenkin vegaanit annokset hyviä. Kanapihvit sekasyöjän annoksessa olivat ehtineet jäähtyä ennen tarjoilua, joten siitä miinusta.

Yläkuvan annos oli Tofu Plate, joka sisälsi marinoitua tofua vartaassa, paneroituja avokadoja, bataattiranskalaisia, salaattia ja paljon erilaista dipattavaa, kuten savuchilimajoneesia ja guacamolea. Annos oli sopivan kokoinen ja raikas, mangosalsa erinomaista. Hintaa annoksella vajaa 20 euroa.

![Hampurilainen](/images/restaurants/2016-05-08-chicos2.jpg)

Listalta löytyi myös valmiiksi vegaaninen fresh mexican burger, joka sisälsi kaksi soijapihviä, vegaanista cheddarjuustoa, guacamolea, tuoretomaattisalsaa ja salaattia. Kylkeen oli salaattia, bataattiranskalaisia ja dippiä. Myös tämä irtosi alle 20 eurolla.

![Kakkua](/images/restaurants/2016-05-08-chicos3.jpg)

Äitienpäivän kunniaksi ravintolassa oli ilmainen kakku- ja kahvitarjoilu. Kakku ei ollut valmiiksi vegaaninen, mutta pöytäseurueen vegaaneille jäsenille tarjottiin sen sijaan palat Kakkugallerian pähkinäistä suklaataatelikakkua.

Listalla oli esitettyjen annosten lisäksi myös muita valmiiksi vegaanisia annoksia ja ainakin kaikki hampurilaisannokset on mahdollista muuntaa vegaanisiksi. Erittäin suositeltava ravintola vegaaniporukalla.

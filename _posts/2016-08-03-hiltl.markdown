---
layout: post
title:  "Currya"
date:   2016-08-03
photo: /images/restaurants/2016-08-03-hiltl.jpg
author: Verna Koskinen
categories: ulkomailla
restaurant: Hiltl
tags: Matkustus
---

Hiltl on Guinessin ennätystenkirjan mukaan maailman vanhin kasvisruokaravintola. Se on toiminut Zürichin keskustassa vuodesta 1898 ja nykyisin saman brändin alla on kaupungissa jo useampia erittäin suosittuja ja lounas- ja päivällisaikoihin täpötäysiä ravintoloita. Hiltl tarjoaa ruokailijoille sekä Ala Carte ruokalistan että buffetin jossa on vaihtuvasti heidän sivujensa mukaan yli 500 erilaista ruokavaihtoehtoa. Kaikki ruat ovat kasvisruokia, vegaanit vaihtoehdot on selkeästi merkitty.

Oma annokseni tällä kertaa oli Red Thai Curry Ala Carte puolelta. Annoksen mukana tullut vihreä chilikastike oli hyvin tulista ja herkullista. Itse ehkä suosittelen enemmän buffetint puolta, jossa on tarjolla myös kaikkia samoja ruokia kuin Ala Cartessa, mutta voit valita juuri itsellesi sopivan määrän ja yhdistelmän. Mielestäni buffet tulee myös edullisemmaksi, (tosin hulluttelemalla hinnan voi saada myös hyvin korkeaksi) sen hinta itsepalvelupuolella on 4,5 frangia sadalta grammalta kun taas kuvan annos oli reilu 30 frangia.

Tällaisia ravintoloita pitäisi saada myös Suomeen. Ravintola oli sisältä hyvin tasokkaasti sisustettu, ilmapiiri oli rauhallinen ja käytyämme syömässä eri vaihtoehtoja useaan otteeseen, emme ole koskaan pettyneet.

---
layout: post
title:  "Tulista satay kastiketta"
date:   2016-08-30
photo: /images/recipes/2016-08-30-oumph.jpg
author: Verna Koskinen
categories: resepti
tags: Kevyt
---

Oumph on ruotsalainen soijaproteiinipaloja ja -suikaleita myyvä merkki. Tuote on tullut kauppoihin jossain vaiheessa tämän kesän aikana ja löytyy useimpien K-ketjun kauppojen pakastimista.Oumph on erinomainen kasvisproteiinin lähde. Se on valmiiksi kypsä joten pelkkä lämmitys riittää, siinä on runsaasti proteiinia, gluteeniton, vähärasvainen, eikä sisällä lähes lainkaan hiilihydraatteja. Sopii siis lähes jokaiselle ja pitihän tämä laittaa testiin.

Koostumukseltaan Oumph oli perinteisiä soijasuikaleita mureampi. Maku myös ilman kastiketta oli kebab suikaleissa ainakin kohdillaan, mutta hyvän kastikkeen kanssa tietysti vieläkin maukkaampi. Tämän tuotemerkin muitakin vaihtoehtoja tulee vasramsti kokeiltua.

**Valmistus (3 annosta):**

- Pussi Oumph kebab suikaleita
- Kaurakerma
- Sataykastiketta (esim Spice Up!)
- Tulisempaa chilikastiketta
- Muutama valkosipulin kynsi

**Lisukkeeksi**

- Parsakaali
- Uunijuureksia (esim. pakasteena)

Laita uunijuurekset paistumaan uuniin paketin ohjeiden mukaan tai pilko sopivasti juureksia, asettele uunipelille, valele öljyllä ja mausteilla ja paista niitä uunissa 200 asteessa noin puoli tuntia ja sen jälkeen vielä 175 asteessa toinen puoli tuntia.

Noin vartti ennen juuresten valmistumista, keitä noin desi vettä pienessä kannellisessa kattilassa. Laita parsa höyrystymään kiehuvaan veteen, ripottele päälle ripaus suolaa ja sulje kansi (laita lämpöä pienemmälle niin että parsa kypsyy höyryssä eikä kaikki vesi kiehu pois / yli kattilasta).

Purista valkosipuli tai silppua pieneksi. Paista oumph suikaleita hetki ja sekoita satay kastike, kaurakerma ja valkosipuli joukkoon ja aseta hella pienimmälle teholle. Anna hautua kunnes uunijuurekset ja parsa ovat valmiit.

**Yksi annos:**

- 4.5€
- 390 kcal
- 20 g proteiinia
- 30 g hiilihydraatteja
- 20 g rasvaa

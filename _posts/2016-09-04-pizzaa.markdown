---
layout: post
title:  "Härkispizzaa"
date:   2016-09-04
photo: /images/recipes/2016-09-04-pizza.jpg
author: Verna Koskinen
categories: resepti
tags: Pizza
---

Härkis on uusi Verso Foodin härkäpapuihin perustuva kasvisproteiininlähde. Se on valmiiksi kypsä ja sitä voi käyttää jauhelihan tapaan moniin eri ruokiin. Maultaan se on mielestäni hyvä, mutta koostumus on hieman outo. Parasta härkiksessä on kuitenkin sen helppous, sopiva aminohappokoostumus ja myös hyvä saatavuus verrattuna esimerkiksi vastaavaan tuotteeseen, nyhtökauraan.

**Pizzapohja:** [Katso täältä](/resepti/2016/04/02/pizzaa.html)


**Täytteet:**

- Tomaattipyreetä
- Vegejuustoa
- Pizzamaustetta
- Kourallinen Härkistä
- Isohko herkkusieni
- Pieni avokado
- Jääsalaattia

Painele pizzataikina leivinpaperin päällä pizzan muotoiseksi. Levitä taikinan päälle reilusti tomaattipyreetä. Ripottele päälle ohut kerros raastettua vegejuustoa ja pizzamaustetta.

Ripottele päälle härkis ja paloiteltu herkkusieni. Härkistä kannattaa jakaa pienempiin paloihin jos se on kovin suurimureista. Paista kuuman kiven tai pellin päällä n. 5 minuuttia. Vahdi pizzan reunoja, valmista on kun reuna saa kauniin värin. Varsinkin kiven kanssa kannattaa vahtia pizzaa tarkkaan jottei sitä polta.

Levitä kypsän pizzan päälle pilkottu avokado ja salaatti.

**Yksi pizza:**

- 2.5€
- 750 kcal
- 25 g proteiinia
- 70 g hiilihydraatteja
- 30 g rasvaa


---
layout: post
title:  "Keltaista currya"
date:   2016-09-15
photo: /images/recipes/2016-09-15-curry.jpg
author: Verna Koskinen
categories: resepti
tags: Itämainen
---

Tämä ruoka juontaa juurensa tilanteesta jossa kaupassa käynti oli ylivoimainen tehtävä, joten piti kehittää jotakin jo olemassaolevista aineksista. Salaatti oli lopussa, mutta soijapaloista taikoo herkullisen päivällisen aina ja ne säilyy kuivatuotteena melko pitkään hätävarana.

Soijapalojen salaisuus piilee riittävän pitkässä keittoajassa ja runsaassa määrässä mausteita heti keitinveteen. Sanoisin melkein että mitä pidempään jaksaa keittää ennen kerman lisäämistä, sen parempi.

**Valmistus (2 annosta):**

- Pari kourallista soijapaloja (esim. Soyapetit)
- Keltainen paprika
- Kaurakerma
- Vehnänuudeleita

Keitä soijapaloja runsaassa vedessä, johon on sekotettu reilusti currya, maustepaprikaa ja hieman sitruunapippuria. Keitä ainakin 20 minuuttia, jonka jälkeen valuta suurin osa vedestä pois ja lisää sekaan kaurakerma ja lisää samoja mausteita. Keitä vielä 10-15 minuuttia pienellä teholla.

Pilko samalla paprika ja paista kunnes palat on sopivan pehmeitä, muttei löysiä. Lisää kastikkeen sekaan kun keittoaikaa on enää muutama minuutti.

Keitä nuudelit ohjeen mukaan.

**Yksi annos:**

- 1.5€
- 600 kcal
- 35 g proteiinia
- 70 g hiilihydraatteja
- 20 g rasvaa

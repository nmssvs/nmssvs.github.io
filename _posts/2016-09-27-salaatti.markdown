---
layout: post
title:  "Soijarouhesalaatti"
date:   2016-09-27
photo: /images/recipes/2016-09-27-salaatti.jpg
author: Verna Koskinen
categories: resepti
tags: Salaatti
---

Helppo ja ravitseva salaattiannos.

**Valmistus (2 annosta):**

- Soijarouhetta
- Pähkinäsekoitus
- Paria erilaista salaattia
- Kurkkupala
- Tomaatti
- Päärynä
- Viinirypäleitä

**Leipä:**

- Juuresleipä
- neljännes avokado
- Seitanmakkara siivu (esim. Wheaty)

Soijarouheen voi valmista joko itse kuivatusta rouheesta, jolloin hintaa annokselle tulee hyvin vähän, tai käyttää pakasteena myytäviä valmiiksi turvotettuja rouheita, jolloin pääsee pienemmällä valmistusajalla.

Kuivan soijarouheen kanssa, mittaa noin 1.5dl rouhetta mikron kestävään astiaan, lisää joukkoon hiukan savupaprikaa ja pippurisekoitusta, sekä noin 2dl vettä. Peitä astia muovikelmulla ja laita mikroon noin 2 minuutiksi. Anna soijarouheen tasaantua kelmun alla mikrotuksen jälkeen hetki (varo, kelmu on todella kuuma mikrosta tullessaan). Rouhe on nyt valmista käytettäväksi valmiiksi turvotetun tapaan.

Revi salaatit ja pilko kasvikset valmiiksi lautaselle. Paista sopiva määrä soijarouhetta (edellinen annos tai noin puolet valmiista pussillisesta) reilussa öljytilkassa ja lisää lopuksi pähkinäsekoituksesta noin kourallinen pähkinöitä pannulle. Paahda hetki ja asettele salaattiannosten päälle. Rouhi päälle lopuksi grillimaustetta.

Kokoa leipä voitelemalla avokadolla ja lisäämällä väliin seitansiivu.

**Yksi annos:**

- 2.5€
- 650 kcal
- 30 g proteiinia
- 45 g hiilihydraatteja
- 35 g rasvaa


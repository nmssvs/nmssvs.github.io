---
layout: post
title:  "Buffetlounasta"
date:   2016-09-30
photo: /images/restaurants/2016-09-30-silvoplee.jpg
author: Verna Koskinen
categories: ulkona
restaurant: Silvoplee
tags: Lounas
---

Kasvisruokaravintola Silvoplee toimii samanlaisella valitse ja punnitse buffet tyylillä kuin Hiltl johon ihastuimme Zürichissa. Pitihän Helsingin versiota vastaavasta käydä kokeilemassa (Silvoplee on vielä ihanan halpa verrattuna Hiltlin hintoihin). Silvopleen valikoimasta suurin osa on vegaanista ja yli puolta tuotteista mainostetaan eläväksi ruoaksi, jotka ei ole kypsennetty niin kuumassa että ravintoaineet ja hivenaineet vähenisivät.

Buffetpöytä oli pitkä ja erilaisia tuotteita valittavaksi paljon. Yhtä monipuolinen buffet ei ollut kuin Hiltlissä, vaan suuri osa ruuista oli melko saman tyylisiä. Ruoka oli kuitenkin hyvin maustettua ja lautaselliselle mahtui lopulta paljon erilaisia makuja. Silvoplee tarjoaa lisäksi kahvilan puolella kasvisruokavalioon ja myös vegaaneille soveltuvia kakkuja ja muita kahvilatuotteita.

Tuotevalikoima buffetissa on lisäksi päivittäin vaihtuva, joten täällä voi hyvällä mielin vierailla useamminkin. Jälleen vahva suositus. :)

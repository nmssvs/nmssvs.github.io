---
layout: post
title:  "Sisäänleivottua pizzaa"
date:   2016-10-21
photo: /images/restaurants/2016-10-21-loosister.jpg
author: Verna Koskinen
categories: ulkona
restaurant: Bar Loosister
tags: Illallinen
---

Rockbistro Bar Loosister sijaitsee Kurvissa, houkuttelevasti juuri siinä mihin kurviin pysähtyvät bussit jättävät asiakkaansa. Loosisterissa vegaaneja pizzoja ja purilaisia on tarjolla ueita ja vegaaniset pizzat tarjoillaan vegaanijuuston kanssa. Lokakuussa Loosisterissa on perinteisesti ollut vieläpä normaalia laajempi vegaanivalikoima Lihattoman Lokakuun hengessä. Baari on sisustettu hyvällä hengellä ja siellä soi hyvällä maulla valittu rock suoraan vanhasta jukeboxista.

Sisäänleivotussa pizzassa oli mielestäni hiukan liikaa vegaanijuustoa, mutta normipizzat ovat olleet maltillisempia. Myös hampurilaiset on hyviksi todettuja ja olutvalikoima laaja. Oikeastaan en keksi paljoa huonoa sanottavaa tästä paikasta, se on ollut aina varma valinta. Tosin paikalle kannattaa saapua riittävän ajoissa iltaa, jotta baari ei olisi tupaten täynnä. Pöytävarauksia ei voi tehdä, mutta Loosisterin alakerrassa on 16 hengen tilaussauna, jota joskus on kyllä pakko ehtiä kokeilemaan!

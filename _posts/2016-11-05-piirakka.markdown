---
layout: post
title:  "Kasvispiirakkaa"
date:   2016-11-05
photo: /images/recipes/2016-11-05-piirakka.jpg
author: Verna Koskinen
categories: resepti
tags: Pääruoka
---

Kasvispiirakka on vegaaninen versio äidin tekemästä lihapiirakasta. :) Piirakkaa tulee kerralla pellillinen joten soveltuu hyvin esim. tarjottavaksi.

**Valmistus (6 annosta):**

- 2kpl ruistaikinalevyjä (esim. Myllyn Paras)
- 2dl puuroriisiä
- Sipuli
- Marinoitua tofua
- 2dl soijarouhetta
- Pakastevihanneksia
- Kaurafraiche (esim. Yosa)

Sulata taikina ja keitä riisi pakkauksen ohjeen mukaan (ei puuroksi). Laita soijarouhe ja noin 3dl vettä mikronkestävään astiaan. Lisää sekaan savupaprikaa ja pippurisekoitusta, peitä astia muovikelmulla ja laita mikroon noin kahdeksi minuutiksi. Anna soijarouheen tasaantua kun se tulee mikrosta ja poista kelmu vasta hetken päästä, se on hyvin kuuma tullessaan mikrosta.

Leikkaa sipuli ja kuullota pienessä määrässä öljyä. Paista myös turvotettua soijarouhetta hetki. Paloittele tofu pieniksi kuutioiksi. Sekoita syvässä astiassa puuroriisi, soijarouhe-sipulisekoitus, pakastevihannekset, tofu ja kaurafraiche.

Kauli taikinalevyt noin pellin kokosiksi ohuiksi levyiksi. Aseta toinen levyistä pohjaksi ja kaada äsken valmistettu täyte sen päälle. Aseta toinen kaulittu levy kanneksi ja taittele reunat yhteen. Pistele taikinaan haarukalla reikiä jotta kuuma ilma pääsee ulos piirakasta. Paista 200 asteessa noin puoli tuntia kunnes piirakan pinta on kauniin ruskea.

![Kokonainen piirakka](/images/recipes/2016-11-05-piirakka2.jpg)

**Yksi annos:**

- 1.5€
- 450 kcal
- 15 g proteiinia
- 50 g hiilihydraatteja
- 15 g rasvaa
